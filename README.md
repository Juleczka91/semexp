# Semantyka eksperymentalna - moduł programistyczny

W tym repozytorium znajdują się materiały do kursu "Semantyka eksperymentalna - moduł programistyczny" autorstwa Bartosza Maćkiewicz (b.mackiewicz[at]uw.edu.pl, www.bartoszmackiewicz.pl).

**UWAGA!** Nie wszystkie notebooki wyświetlają się dobrze na githubowym podglądzie - niektóre z nich trzeba ściągnąć na dysk i otworzyć w swoim własnym Jupyter Notebooku!

## Spis treści
Zajęcia podzielone są na 7 "podmodułów". Po kliknięciu na link można przejść do danego modułu. Na podstronie każdego modułu znajdują się dodatkowe informacje. W każdym module znajdują się informacje dotyczące pracy domowej z zajęć w pliku `99. Praca domowa.ipynb`.

01. [Organizacja pracy badawczej](01_Organizacja_pracy_badawczej/)

    W tym module zajmiemy się podstawowymi zasadami *reproducible research* i ich wdrożeniem w semantyce eksperymentalnej przy użyciu otwartych narzędzi. 

02. [Jupyter Notebook](02_Jupyter_Notebook/)

    Moduł ten będzie poświęcony środowisku Jupyter Notebook. Zapoznamy się ze sposobem pracy w notebookach oraz niektórymi bardziej zaawansowanymi funkcjami tego oprogramowania.

03. [LimeSurveyRPC i jinja2](03_LimeSurveyRPC_i_jinja2/)
    
    W tym module zobaczymy, w jaki sposób korzystac z API LimeSurveya, jak za jego pomocą ściągać dane z badań ankietowych oraz jak tworzyć nowe ankiety. Przyjrzymy się rówież bibliotece `jinja2`, będącej silnikiem szablonów napisanym w Pythonie. Omówimy jej potencjalne zastosowania w prowadzeniu badań z zakresu semantyki eksperymentalnej. 

04. [PsychoPy](04_PsychoPy)
    
    PsychoPy pozwala tworzyć eksperymenty w Builderze, używając graficznego interfejsu użytkownika. Prawdziwą siłą PsychoPy jest jednak jego zastosowanie jako biblioteki programistycznej do programowania eksperymentów. W tym module zobaczymy, jak tworzyć i prezentować różne rodzaje bodźców, jak zbierać odpowiedzi badanych i jak dobrze zaprojektować badanie z zakresu semantyki eksperymentalnej.

05. [Wprowadzenie do `pandas`](05_Wprowadzenie_do_pandas/)
    
    Python zyskuje popularność jako język używany w analizie danych. Najpopularniejszą biblioteką ułatwiającą to zadanie jest pakiet `pandas`. W tej części poznamy postawy tej biblioteki, nauczymy się wczytywać dane i manipulować nimi za pomocą przyjaznego i intuicyjnego interfejsu oferowanego przez `pandas`.

06. [Statystyczne testowanie hipotez](06_Statystyczne_testowanie_hipotez/)

    Python oferuje szereg bibliotek ułatwiających statystyczną analizę danych. My przyjrzymy się najpopularniejszym z nich: `scipy`, `statsmodels` oraz `pingouin`. Zobaczymy, jak za ich pomocą przeprowadzić można najbardziej typowe w badaniach empirycznych procedury statystyczne.

07. [Wizualizacja danych w Pythonie](07_Wizualizacja_danych_w_Pythonie/)

    Na potrzeby prezentacji wyników badań warto w graficzny sposób przedstawić zebrane dane. My zobaczymy, jak możemy to zrobić używając pakietów `matplotlib` oraz `seaborn`.

## Jak korzystać z notebooków?
Najlepszym pomysłem jest sklonowane repozytorium (`git clone https://github.com/PanBartosz/semexp`) i lokalna zabawa z notatnikami. Zapraszam do eksperymentów - notatniki są narzedziem, w którym bardzo łatwo bawić się kodem, *tweakować* różne rzeczy i metodą prób i błędów odkrywać ciekawe możliwości bibliotek!


## Dodatkowe informacje
Instruktorem kursu jest Bartosz Maćkiewicz (b.mackiewicz[at]uw.edu.pl). Wszystkie pytania i wątpliwości proszę kierować bezpośrednio do mnie. Materiały dostępne NIE są aktualnie udostępnione na wolnej licencji i należą wyłącznie do ich autora. W przypadku prośby o ich wykorzystanie proszę o kontakt.
